Kaarten van Linnaeus 2-imports

Kaartgegevens uit oude Linnaeus 2-projecten wordt in Linnaues NG
weergegeven op dezelfde manier als in L2: vakjes op een kaart, niet als
echte geodata in Google Maps. L2 kan alleen losse blokjes exporteren; deze
worden tijdens import in LNG wel (ook) omgezet naar vlakken met
geografische coördinaten, maar er is geen werkbare manier voorhanden om
aangrenzende vlakken te combineren tot één groot vlak. Gevolg is een
Google Maps-kaart die piept en kraakt van ellende omdat er in plaats van
één groot vlak er soms honderden kleine vierkantjes moeten worden
weergegeven. Derhalve is de manier van weergave van L2-legacy-projecten
versimpeld.

L2-kaartdata staat in de tabel 'l2_occurrences_taxa'. De kolom 'map_id' in
die tabel verwijst naar de tabel 'l2_maps'.
In 'l2_maps' staan de verwijzingen naar de relevante L2-kaarten. Deze zijn
opgenomen per project, dus ja, er zal uiteindelijk x keer 'Nederland' en y
keer 'World' in staan.

LNG zoekt als volgt naar de juiste kaart:

Van een gevraagde soort worden per kaart (map_id) alle gegevens
opgevraagd. In 'l2_maps' wordt daar de juiste kaart bij gezocht.
Vervolgens geldt:

-- PROJECTSPECIFIEKE KAART --
1) Is voor die kaart het veld 'image' ingevuld, dan is de waarde van dat veld
de naam van de kaart. Die naam dient een volledige bestandsnaam te zijn,
dus mét extensie, maar zonder pad. Sommige bestandssystemen zijn
case-sensitive dus verifieer dat deze naam klopt met de werkelijke
bestandsnaam.
Het bestand dient te staan in de directory:
  /www/app/media/project/xxxx/l2_maps/
relatief t.o.v. de htdocs-bestandsroot.
'xxxx' is hierbij de projectcode van het betreffende project, tot vier
posities links uitgevuld met nullen (dus 51 wordt 0051). de projectcode is
terug te vinden in de 'project_id'-kolom in bovenstaande tabellen en in de
header van iedere runtime pagina, in de tag
  <meta name="lng-project-id" content="x">
Voorbeeld: in 'l2_maps' staat een regel met project_id = 241, een kaart
met de naam 'Limburg' en voor 'image' de waarde 'Limburg.GIF'. Het
betreffende bestand is dan:
  /www/app/media/project/0241/l2_maps/Limburg.GIF

2) Wordt de kaart niet op de betreffende project-specifieke lokatie gevonden,
dan zoekt het systeem naar een kaart met de naam uit het veld 'image' (die
projectspecifiek is) in de algemene map:
  /www/shared/media/system/l2_maps/
relatief t.o.v. de htdocs-bestandsroot.
Als in voorgaand voorbeeld de kaart niet gevonden kan worden, dan wordt
vervolgens gezocht naar:
  /www/shared/media/system/l2_maps/Limburg.GIF
Als de kaart in kwestie daar ok niet gevonden wordt, volgt een foutmelding
in het scherm.


-- GENERIEKE KAART --
Is voor een kaart het veld 'image' in l2_maps leeg, dan neemt LNG de waarde
van het veld 'name' in l2_maps voor de betreffende kaart, maakt daar lowercase
van en plakt er '.gif'. Een
bestand met die naam wordt vervolgens gezocht in
  /www/shared/media/system/l2_maps/
relatief t.o.v. de htdocs-bestandsroot.
Voorbeeld: staat er in 'l2_maps' een kaart met de naam 'South Pacific' en
geen waarde (null) voor het veld 'image', dan is het pad van het
betreffende bestand:
  /www/shared/media/system/l2_maps/south pacific.gif
(dus incluis de spatie)
Let er op dat de bestanden in /www/app/media/system/l2_maps/ dus zeer
waarschijnlijk door verschillende projecten gebruikt worden. Een
aanpassing aan de kaart zelf - denk bijvoorbeeld aan een watermerk, of een
aanpassing in kleur - is dus in alle projecten die die kaart gebruiken
zichtbaar.


n.b. 1: in principe is de naam van de directory 'app' variabel - hij wordt
gedefinieerd in het config-file - dus theoretisch zou een bovenstaande pad
er uit kunnen zien als
  /www/new-name/media/system/l2_maps/south pacific.gif

n.b. 2: de tabelnamen hierboven zijn de vaststaande namen van de tabellen,
zonder het eveneens variabele voorvoegsel 'dev_' (ook gedefinieerd in de
config-files). 'dev_' was bedoeld om meerdere instances van LNG naast
elkaar in dezelfde database te kunnen draaien - DEVelopment naast test
naast productie etc. - maar momenteel is het de enige instance die er is.
momenteel heet 'l2_maps' dus 'dev_l2_maps'.
